# Tjuringov test

Alan Tjuring je definisao AI kao sistem koji može da prođe test inteligentnog
ponašanja (Tjuringov test). Tjuringov test podrazumeva ispitivanje sistema
od strane čoveka. Ako čovek ne može da odredi da li je odgovor dao sistem
veštačke inteligencije ili ljudsko biće, onda sistem prolazi Tjuringov test.
To znači da je sistem sposoban za:

* obradu prirodnog jezika (komunicira prirodnim jezikom sa čovekom),
* reprezentaciju znanja (memoriše informacije),
* automatsko rezonovanje (od dostupnih informacija izvodi zaključke) i
* mašinsko učenje (adaptira se novim okolnostima).

Da bi sistem veštačke inteligencije prošao potpun Tjuringov test morao bi da
ovlada:

* računarskom vizijom (u cilju percepcije okoline) i
* robotikom (radi kretanja i delovanja).
