# Продукциони системи

Продукциони системи су један од важних концепата у вештачкој интелигенцији и
експертским системима. Засновани су на концепту *правило(услов, акција)*
познатим као **правила продукције**. Правила продукције примењују се над
доступним подацима из **базе података**. Које ће се од применљивих правила
активирати у сваком кораку одређује се **стратегијом**.

## Пример рада продукционог система

Једноставан пример: сортирати лексикографски низ карактера `cbaca`.

!!! abstract "База података"

    `cbaca`

!!! info "Правила продукције"

    | Индекс | Правило           |
    |--------|-------------------|
    | 1      | `ba`, `ba` → `ab` |
    | 2      | `ca`, `ca` → `ac` |
    | 3      | `cb`, `cb` → `bc` |

!!! tip "Стратегија"

    Ако постоји више доступних правила, примени оно са нижим индексом.

!!! success "Рад продукционог система"

    | Итерација | База података | Применљива правила | Примени правило |
    |:---------:|:-------------:|:------------------:|:---------------:|
    | 1.        | `cbaca`       | 1, 2, 3            | 1               |
    | 2.        | `cabca`       | 2                  | 2               |
    | 3.        | `acbca`       | 2, 3               | 2               |
    | 4.        | `acbac`       | 1, 3               | 1               |
    | 5.        | `acabc`       | 2                  | 2               |
    | 6.        | `aacbc`       | 3                  | 3               |
    |           | `aabcc`       |                    |                 |

## Типови проблема и продукционих система

У претходном примеру решен је изузетно једноставан проблем лексикографског
сортирања пет карактера једноставном стратегијом. Проблеми који се могу решити
једноставним стратегијама које не морају имати механизам повратка на претходне
итерације решавања проблема називају се **игнорантни проблеми**. Проблеми који
захтевају комплексније стратегије које морају имати механизам повратка на
претходне итерације решавања проблема ради елиминације грешака називају се
**повратни проблеми**. Проблеми који захтевају најкомплексније стратегије у
којима је свака итерација коначна и непоправљива називају се
**неповратни проблеми**.

У пракси се можеш сусрести са више типова продукционих система. У односу на тип
проблема, продукцијски системи могу бити монотони, парцијално комутативни и
комутативни. Код **монотоних** продукционих система примена неког правила не
спречава примену неког другог правила, које је могло бити примењено у тренутку
примене првог правила. Код **парцијално комутативних** продукционих система
важи да примена секвенце одређених правила, које преводи базу из једног стања у
друго, важи и за сваку пермутацију ових правила. Код **комутативних** система
важе и својства монотоности и својства парцијалне комутативности.

Типове продукционих система можеш поделити и по смеру претраге на директне,
реверзне, двостране и разложиве продукционе системе. Код **директних**
продукционих система могу се издвојити стања описана у бази и циљеви.
Правила се примењују над описима стања, што генерише нова стања. Код
**реверзних** система циљеви су описани у бази, па се применом правила над
описима циљева генеришу нове циљеви. Код **двостраних** система у бази су
описани и стања и циљеве, па се правила примењују и над описима стања и над
описима циљева. **Разложиви** продукциони системи се могу разложити на
компоненте над којима се могу независно примењивати правила.
